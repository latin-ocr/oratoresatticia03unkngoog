n ψ PR AEFAT 10.

parte faustam nacti fortunam summ, tanto majores aerumnas versio la-
tina creavit. Etenim quam Reiskius elaboravit interpretationem Anti-
phontis , Andocidis , Lysiae et lsaei , etsi perutilem esse censemuS, ipsa
tamen haec utilitas in eo maxime posita est, quod non versionem au-
ctor dedit, sed paraphrasin potius et tantum non commentarium per-
petuum. Nimirum quaecunque paullo obscurius dicta videntur, ea lon-
gis ‘circumlocutionum 'ambagibus illustrat, adstrictius conclusa vel
abruptius juncta interpositis sententiis in ratiocinationem vel inatten-
tiori cuivis patentem diducit. Hoc itaque pacto quum nervosa seculi
Antiphontei brevitas in luxuriantem abeat ubertatem , nec tam carnes
addantur lacertiS, quam orandi vis saepenumero frangatur volubilitate
circulatoria : sponte hinc intelligas solidae illius et robustae eloquentiae
non modo non imaginem praeberi, sed vix umbram ullam relinqui.
Censebat vero Firminus Didot laudem versionis cum commentarii me—
rito haud ultra cumulandam esse quam fieri posset, ut salvo orationis
colore sensus aperirentur. Quo accedebat, quod typographicae quoque
rationes impediebant, quominus latina Reiskii graecorum e regione
apponerentur. ltaque in Lysia eam dedimus versionem, quae ab Augero
condita graecam orationem ad verbum paene reddere solet, adeo ut vel
nimia circa hoc trepidatione interdum humile quiddam traxerit. Ca-
stigavimus earn locis quarn plurimis quibus Augerus mentem scriptoris
minus erat assecutus vel conjecturas suas inopportuneintroduxerat. ln
Antiphonte autem et Andocide et Isaeo quum praeter Reiskii versionem
alia satis idonea non offerretur,ita nos fecimuS‚ ut Reiskiana retinere·-
mus ubicunque resectis supervacaneis et paucorum verborum muta-
tione ad graeca accommodari possent, de novo autem verteremus ea
omnia, quae liberius Reiskius suo indulgens ingenio efformaverat. Id
vero in Antiphonte et Andocide tam saepe accidit ut intacta perpauca
remanserint. Atque hactenus de priore hoc volumine3 de alter-0, cui
majoi pars laboris reservatur, suo dicemus loco. Vale, lector, faveque.

Pamisus, mense Augusti MDCCCXLVH.
CAR. Miimzn.

